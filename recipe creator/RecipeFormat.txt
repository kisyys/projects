Feta-basilika-aurinkokuivattutomaatti-piirakkaa
4-6 annosta / 90 minuuttia
Aineet
150g voita
3 dl vehnäjauhoja
0,5 dl vettä
1 tl suolaa
3 kananmunaa
2 dl (kevyt)kermaa
150 g vahvaa juustoraastetta (esim. Emmental)
125 g fetaa (salaattijuustoa)
n. 5 aurinkokuivattuatomaattia
kourallinen basilikanlehtiä
mustaapippuria
suolaa
Valmistusohje
Valmista ensin pohja. Leikkaa todella kylmä voi kuutioiksi ja laita isoon kulhoon. Kaada voikuutioiden päälle suola ja vehnäjauhot.
Nypi voi ja jauhot sekaisin kunnes koostumus on murumaista. 
Lisää sekaan vesi ja vaivaa nopeasti taikina tasaiseksi. Älä vaivaa liikaa ettei taikinaan ala muodostumaan gluteiinia (elastisuutta). Taikinan tulee säilyä muromaisena eikä leipämaisena.
Kun taikina on valmis, levitä taikina piirakkavuokaan (n. 24cm) kostutetuin sormin. Muista myös reunat.
Laita taikinapiirakkavuoka pakkaseen siksi aikaa kun uuni kuumenee 200 asteeseen.
Esipaista pohjaa uunin alimmalla tasolla 200 asteessa 10-15 minuuttia kunnes pohja on saanut hieman väriä on kauniin kullan ruskea.
Valmista täyte sillä välin kun pohja on esipaistumassa.
Sekoita kulhossa kananmunat ja kerma keskenään hyvin sekaisin. Mausta suolalla ja mustallapippurilla.
Leikkaa aurinkokuivatut tomaatit ja basilikan lehdet pienemmiksi paloiksi ja lisää seokseen.  Lisää juustoraaste seokseen ja sekoita hyvin.
Kaada seos esipaistetun pohjan päälle tasaisesti. Murustele feta pinnalle.
Paista piirakkaa 200 asteisessa uunissa alatasolla n. 20-25 minuuttia kunnes pinta on saanut kaunista väriä.
Yllä oleva resepti on muokattu alkuperäisestä reseptistä, joka on löydetty: http://ruokasurffausta.blogspot.com/2014/06/pellillinen-feta-basilika.html

